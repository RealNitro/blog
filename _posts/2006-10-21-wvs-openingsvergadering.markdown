---
author: RealNitro
comments: true
date: 2006-10-21 12:38:46+00:00
layout: post
link: http://blog.realnitro.be/2006/10/21/wvs-openingsvergadering/
slug: wvs-openingsvergadering
title: WVS openingsvergadering
tags: Linux
wordpress_id: 26
---

Vorig jaar was een kalm jaar voor de [VTK-WVS](http://www.vtk.ugent.be/wvs/) (VTK-Werkgroep Vrije Software), maar dit jaar zouden we er terug goed willen invliegen. Daarom organiseren we een openingsvergadering (affiche: [PDF](http://www.vtk.ugent.be/wvs/promo/affiche_openingsvergadering_2006.pdf), [ODG](http://www.vtk.ugent.be/wvs/promo/affiche_openingsvergadering_2006.odg)) op **donderdag 26 oktober om 20u in [VTK-Rood](http://www.vtk.ugent.be/virtuele_plateau/vtkrood/)**.

Ben jij zo iemand die liever een PDF dan een Word-document in z'n mailbox krijgt? Ben je al een doorwinterde kernel-hacker of heb je net je eerste stapjes gezet in de wondere wereld van GNU/Linux en dergelijke? Liever [Firefox](http://www.mozilla.com/firefox/) dan Internet Explorer? Kom dan zeker af!

Voor wie de VTK-WVS nog niet kent, wij staan in voor:

* Het promoten van open-source software en vrije standaarden aan de faculteit Ingenieurswetenschappen en daarbuiten. (Bvb. [Firefox](http://www.mozilla.com/firefox/), [OpenOffice.org](http://www.openoffice.org/) en [Thunderbird](http://www.mozilla.com/thunderbird/) in de pc-klassen.)

* Introductiesessies (LaTeX, Linux …)

* Ondersteuning van nieuwe gebruikers, opstellen van UGent-specifieke documentatie. (Bvb. het VTK [LaTeX](http://www.vtk.ugent.be/forums/viewforum.php?f=239) en [Linux](http://www.vtk.ugent.be/forums/viewforum.php?f=240) forum, en de [WVS wiki](http://www.vtk.ugent.be/wvs/wiki/index.php/Hoofdpagina).)

* En nog veel meer…

Afspraak dus op de openingsvergadering van dit academiejaar, donderdag 26 oktober om 20u in VTK Rood.
